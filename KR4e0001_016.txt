# -*- mode: mandoku-view; -*-
#+TITLE: 明太祖文集
#+DATE: 2015-08-25 00:15:47.483122
#+PROPERTY: ID KR4e0001
#+PROPERTY: BASEEDITION WYG    
#+PROPERTY: JUAN 卷十六
<pb:KR4e0001_WYG_016-1a>¶
欽定四庫全書¶
　明太祖文集巻十六¶
　　　　　　　　　　明　姚士觀等　編校¶
　雜著¶
　　設大官畢職館閣山林辯¶
唐叅政蒙恩字名耐乆道人其耐乆昔本山野之士太¶
宗聞名召至授以武昌叅知政事為年逾六十令致仕¶
其人居京師官民知其人平昔以儒業立身遂得髙位¶
<pb:KR4e0001_WYG_016-1b>¶
今又善始而善終是謂難得所以求文者盈門本官德¶
不擇貧貴概從所求日不停筆凡文必以耐乆道人為¶
美俗者不知亦以為竒識者將以為非所以求文者求¶
人之名以為貴今乃忘髙爵而書山野不如求俗者之¶
志歟因有此説人皆罷求本官之文已得者甚有毁之¶
同年内黄縣令沈仁亦年邁而致仕家京師平日所授¶
之職不過七品而已學通孔孟人從求文亦如耐乆不¶
擇貴賤凡與人之文務以内黄縣令書作首故欲文者¶
<pb:KR4e0001_WYG_016-2a>¶
如流之趨下其户門之限每三日而一換更之猶為踏¶
碎傍曰何欲文者如是曰美也曰前耐乆道人文安不¶
實耶何今日之門逕人絶行縱曰未知又傍一人頗能¶
視聽特以耐乆沈仁二文為一目齅乃辯其人矣何以¶
知之曰耐乆之文雖好乃有黄精蕨薇之氣盈章其沈¶
仁之文齅之則御爐煙靄尚有御饌之氣芬芳山林館¶
閣曉然矣正評論間俄而耐乆偶過其門見欲文者如¶
是乃曰奪從吾者在斯特臨門而問仁曰君子不奪人¶
<pb:KR4e0001_WYG_016-2b>¶
之所好此欲文者即吾之生爾獨有之可乎仁曰此何¶
人行非禮之言傍曰此即耐乆也仁曰我雖卑職終曾¶
受官彼山人敢臨門而侮仁遂呼僕以叱之其耐乆昻¶
昻然愈剛遂被仁辱傍謂仁所辱者致仕之叅將必上¶
聞仁曰若如此則加辱之曰何故曰彼輕君爵而美山¶
野文書耐乆誠可辱良乆遇解紛耐乆果欲聞上家人¶
曰不可公平日不變若欲聞上為必然恐招重辱以及¶
身何故有此曰公忘君爵而書耐乆所以不敢聞也時¶
<pb:KR4e0001_WYG_016-3a>¶
耐乆自駭而自覺非家人曰公今既省豈仁辱教歟何¶
止辱而覺之今後凡文列爵於前人既得之而乆藏將¶
垂貴名於不朽若以耐乆竒之則耐乆道人四字是謂¶
自矜之辭古君子德不自彰今公自言耐而又乆且擅¶
稱道人是謂自上也其道之說居老子中四大者内道¶
大居第三古聖賢尚永盡其道今擅稱之可謂不度公¶
將信乎曰然朕觀耐乆之錯將永矣不期家人有善者¶
能相之其人信服之則可謂善矣¶
<pb:KR4e0001_WYG_016-3b>¶
　　板的達頂相讚(二首/)¶
噫設意精專駕般若船碧浪千堆海氣如烟檣傾舵轉¶
問爾宿縁噫危乎艱哉驀然際岸紅日當天(右一/)¶
噫張目神樞電繞太虛瞑目神濳匿毫無餘噫快哉疊¶
膝任爾為愚(右二/)¶
　　辯荅禄異名洛上翁及謬賛¶
昔者聖人居中國而治四夷來賓者甚多效文者甚寡¶
自中國宋君靡政天下不馭北夷元世祖入主其文武¶
<pb:KR4e0001_WYG_016-4a>¶
才能不求備於一士可謂之天人矣若名能於一藝當¶
用之時雖一藝不能備者則不用焉當是時元得一士¶
而立綱紀明彛倫半去胡俗半用華儀中國得生全者¶
我漢儒許衡是也如此者不三十年之間華夷儒風競¶
起人雖不為名儒昔之不效者今識字矣所以雲從龍¶
風從虎聖人作而萬物覩信有之是故一代之興一代¶
之人皆蕩蕩君子未嘗異其名者也如周臣吕望自罷¶
釣歸朝至今曰望漢張良蕭何曹參今亦良何參三名¶
<pb:KR4e0001_WYG_016-4b>¶
不易唐魏徵見之於書皆名徵而無改秦王猛宋趙普¶
及元許衡者雖大小有不同皆立綱陳紀之賢未嘗竒¶
其名而流芳今朕剏業之初首得儒者於才能未見善¶
於事但以竒其名而以為美者有二一曰武昌參知政¶
事陶凱致仕歸來自去禄爵之名怪稱曰耐乆道人是¶
其自賤也此無福之所催如是不期年罪犯不公一曰¶
胡儒荅禄與權者胡本無姓氏因本俗之語兩肩為荅¶
祿故曰姓荅禄名與權是其宜也斯人性頗聰明博通¶
<pb:KR4e0001_WYG_016-5a>¶
今古超出羣胡故立性安名如是忽又著書數篇乃曰¶
洛上翁之作觀其如是竒怪之甚也然朕靜思之昔首¶
註道德經者名河上翁至今不知姓何人也徒使人知¶
河上耳不知其姓氏此好竒譎詐之徒何足道今荅禄¶
與權者忽稱洛上翁豈不效之者乎於斯之觀知其人¶
也是其不格而不度擅為也不度不知前人之非不格¶
是不知天地聖人之造化於斯不格者見之於贊元世¶
祖之文知其意也其詞曰於穆世祖天性有常斯天性¶
<pb:KR4e0001_WYG_016-5b>¶
有常四字故特侮元君也且世有飛走走飛諸禽獸者¶
偏於一永不變者以其禀天性一氣之常者也此所以¶
禽獸也古云世間萬物惟人最靈此概稱人之能者凡¶
君之所異首出庶物以其睿智之通無所不變無所不¶
常是其君也故書云上帝不常伊尹言天命靡常鬼神¶
無常享老&KR0389;曰聖人無常心所以皇天無親惟德是輔¶
斯言皆前代聖賢欽天畏地警戒之詞特以此而導人¶
君以行仁今胡儒與權者倒其詞而讚元君之德朕不¶
<pb:KR4e0001_WYG_016-6a>¶
知其何如耳莫不是胡人之性理推之至極有如是乎¶
不然則事屬謬矣朕每觀天地之應人也無常無不常¶
斯可畏也聖賢體之而馭區宇故位極¶
　　嘉𤓰贊(有序/)¶
　洪武五年六月朕居武樓漏刻時當正午内使來報¶
　諸衙門官奏事忽中書都府臺官俱至想早朝之事¶
　已辦此來必匡吾以治道良乆禮部尚書陶凱捧二¶
　𤓰詣前初止知有𤓰不分何如尚書奏言𤓰生同蒂¶
<pb:KR4e0001_WYG_016-6b>¶
　既聞甚竒之試問前代所以羣臣厯言前代數帝皆¶
　有之稱曰禎祥今陛下臨御之時𤓰生同蒂産於句¶
　容况句容帝之祖鄉其禎祥不言可知矣此羣臣美¶
　言如是嘗聞天氣下降地氣上升歳得好收民獲豐¶
　年及嘉禾並蓮合歡連理麥調二岐數物曾聞有之¶
　同蒂之産未聞罕見故甚竒之且出身農家親耕𤱶¶
　畝歳覩五穀生成不聞同蒂居羣雄中一十年為王¶
　為帝紀已十載尚未知此瑞因不識詩書欠博觀乎¶
<pb:KR4e0001_WYG_016-7a>¶
　古今以致如是當獻𤓰之時羣臣以德歸於朕既聽¶
　斯言惶愧暗慚不敢以德應瑞但祈年豐民樂耳朕¶
　本薄德縱使有德上帝必不報一禎祥以驕我若有¶
　微過必垂惡象以昭示之使我克謹其身使民不至¶
　於禍殃古今五穀之嘉草木之祥根培沃壤不過數¶
　尺丈餘之地産生所有祥慶必歸主臨之者於朕無¶
　干然此生成結實之初世人所見者豈比交梨火棗¶
　蟠桃之類有所聞而不可見耶凡數尺數丈數畝地¶
<pb:KR4e0001_WYG_016-7b>¶
　内五穀草木禎祥惟慶於主臨之者若盡天地間時¶
　和歳豐或乃王者之禎有之王禎不在乎微末之中¶
　稽首瞻天誠欽后土故詠詩以贊¶
上蒼鑒臨地祗符同知我良民朝夕勸農天氣下降地¶
氣上升黄泉沃壤相合成形同蒂雙産出自句容民不¶
自食炙背來庭青雲顔采有若翠瓊剖而飲漿過楚食¶
萍民心孝順朕何有能拙述數句表民來誠願爾世世¶
家和户寧有志子孫封侯列公雖千萬世休忘勸農¶
<pb:KR4e0001_WYG_016-8a>¶
　　神龍添靈贊(有序/)¶
　世之有龍曰神凡所以别之以二曰道庸其豐山龍¶
　族太古渤海君之苗裔千萬年相繼混淆中穏淵泉¶
　出沒不妄聽役而驅雨暘以時滁人懷澤依泉而祠¶
　焉歳甲午予兵駐本州秋首旱民謂予曰州之西南¶
　有潭神龍出沒曩職於此者遇旱患必祈祈必有應¶
　時信而往禱之期日以三後果荅我所求正朗間俄¶
　膚寸出潭倐被太虛其雲也上摩蒼而下靄地鴻鴻¶
<pb:KR4e0001_WYG_016-8b>¶
　濛濛以身蜿則電掣天外以軀蜒則雷吼三千嘘氣¶
　風生八極吸氣四海波騰飛滄溟於濃雲之上作甘¶
　霖入黄壤而透九泉不傷而不溢功天地澤下民效¶
　靈於我遂率官民詣時詞曰謝龍不自功以其詞告¶
　上帝致帝察彼之德詢其由龍乃渤海君之族神龍¶
　種其來逺矣遂令統天下之神凡以調四時今也龍¶
　聽天命神鬼既知安得不頌而贊之贊曰¶
天性自成龍種果靈穏淵不妄有命必騰均調四時常¶
<pb:KR4e0001_WYG_016-9a>¶
奏帝庭宛然雲生赫赫雷霆昆蟲被澤禾黍樂萌功著¶
天地上下相應驅巖洞蛟雲車於㝠致揚而息使濁而¶
清威則塞宇濳則無形神龍治水寰宇清寧¶
　　壁間畫龍贊¶
濳則至神莫測升則雲從霧黒威則充滿區宇快哉一¶
躍雨澤雨澤¶
　　赤龍贊¶
陽精之華髮被朱砂至神至靈火雲是駕蜿蜒太虛雨¶
<pb:KR4e0001_WYG_016-9b>¶
澤天下¶
　　烏龍贊¶
極陽之精隂由爾生電掣天外寰宇雷鳴撇鬛旗㦸倐¶
忽晦冥大雨時行民庶咸寧¶
　　所翁九龍圖贊¶
蟄於淵底陽回即起倐忽太虛黒雲見體¶
　　　　右起蟄龍¶
蜿蜒其身翔海而吟似怒而飛鬐起遥岑¶
<pb:KR4e0001_WYG_016-10a>¶
　　　　右怒飛龍¶
至陽出蟄鬐舒赫烈顧隂而行遊天遂悦¶
　　　　右雄龍¶
配陽至剛電掣上方飛雲逐隊時雨致霶¶
　　　　右雌龍¶
既悦且翔玩珠海洋飛濤潑天變化愈昌¶
　　　　右簸珠龍¶
舒海氣玩明珠墨雲無罅神化莫測収功天下¶
<pb:KR4e0001_WYG_016-10b>¶
　　　　右次簸珠龍¶
脱胎以蜿步雲以蜒必教而興利濟無邊¶
　　　　右嬌龍¶
呼子而駕一吟一咤飛雲九霄雨澤天下¶
　　　　右蒼龍¶
匿身不見瑞光赤練蜒軀一躍九天掣電¶
　　　　右戲龍衮電¶
　　海龍圗贊¶
<pb:KR4e0001_WYG_016-11a>¶
鍾陽之精居至隂之英海氣一噓步天而行¶
　　唐太宗出獵圗贊¶
景物秋作草木黄落蒼鷹翮輕大健時攫天子出獵狐¶
狼失魄内亂已平諸夷就縛文武雄才民歌且樂天日¶
(闕/)　　如山嶽¶
　　毗沙門天王贊¶
北天有門衞䕶何雄被堅若是托塔幾重兠鍪降髮示¶
見帝戎外張威武内實禪翁¶
<pb:KR4e0001_WYG_016-11b>¶
　　蓮花菩薩贊¶
菩薩大慈悲辛澄展法威足躡無垢輪熾熖長輝輝四¶
相具不具儵忽如雲飛¶
　　佛母贊¶
非宿有縁非千萬刼前德無瑕垢尊妃飯天王子至空¶
白象周旋惟佛母聖化及大千¶
　　維摩居士贊¶
獅子座中花蕋遍厨間香積味新鮮誰人問病躊躇去¶
<pb:KR4e0001_WYG_016-12a>¶
鐵馬嘶風牛策鞭¶
　　華藏世界贊¶
室芥子眠匿粟是恬惚恍其上周遊諸天宜乎其降化¶
被三千¶
　　又¶
華藏世界全市中買物食且甜有誰期我相周旋朝抵¶
暮歸非牛非馬非船¶
　　定光塔贊¶
<pb:KR4e0001_WYG_016-12b>¶
大膂力人性定心方穏首陵穹脊骨純鋼瞑目而逝餘¶
&KR0069;塔藏信有之乎靈明常存午夜放光¶
　　老子贊¶
心淵泉而莫測志無極而何量惚恍其精而密恍惚其¶
智而良宜乎千古聖人務晦短而云長¶
　　禪海羅漢贊¶
爾怪且𤣥海氣如煙拂塵蕩垢鼎足而禪薄天飛浪何¶
處宿縁宜哉尊者處危自然¶
<pb:KR4e0001_WYG_016-13a>¶
　　十六羅漢贊¶
　　　第一¶
爾惟務道道亦何知仰天俯地榻下一枚¶
　　　第二¶
寂寞空山扶策藤床篆烟終日神機密藏¶
　　　第三¶
極目太虛氣吐而噓了知天外錫杖龍舒¶
　　　第四¶
<pb:KR4e0001_WYG_016-13b>¶
大哉癡獃日近蚖蛇蜿蜒儵忽濃雲被遮¶
　　　第五¶
脫舄跣足不愛茅屋露坐觀天法外撑船¶
　　　第六¶
道髙氣豪西旅獻&KR0729;對月了經始海汎濤¶
　　　第七¶
情愛清風心翫明月終夜露立何時了歇¶
　　　第八¶
<pb:KR4e0001_WYG_016-14a>¶
謂爾心專天人詣前羣魔逐退道孰可傳¶
　　　第九¶
海氣盈虛爾步且徐隔岸招來猶愛吾珠¶
　　　第十¶
倚松目猿問宿有縁閑中日月鉢内水天¶
　　　第十一¶
童子戲禽道者休禪忘觀想地鶴舞青天¶
　　　第十二¶
<pb:KR4e0001_WYG_016-14b>¶
已授已接對偶而悦是法平等亦復何説¶
　　　第十三¶
松下閑禪已幾年頓忘幽寂意喧喧出塵不用論今古¶
樹底清風爽不眠¶
　　　第十四¶
異哉樂天龎首皓然倚樹而定觀空幾年¶
　　　第十五¶
心善而權旌旗烈天䕶神從後撫虎而前¶
<pb:KR4e0001_WYG_016-15a>¶
　　　第十六¶
宿修萬行寒巖黙用知幾千刼人何曾動清磬一聲幻¶
出如夢¶
　　龍虎山二十代天師贊¶
　　　第一代¶
驅風疾霆機幹萬靈亶惟神智使濁而清道常無隠滿¶
腹仙經鹿奔虎乗儵然上升¶
　　　第二代¶
<pb:KR4e0001_WYG_016-15b>¶
步舞飛虛至妙而樞握符而决神駕羊車周旋玉京萬¶
里須臾坎離是會深淵躍魚¶
　　　第三代¶
載承載闡松底爐煙夭桃洞蕊實實三千白鶴翅空巖¶
下鹿眠九霄環珮火棗年年¶
　　　第四代¶
繼符繼經上徹天庭永張斯教轉斗移星朝遊北海蒼¶
梧暮迎一祖師志鹿車是乗¶
<pb:KR4e0001_WYG_016-16a>¶
　　　第五代¶
袖劒而趨光射斗墟萬靈咸聽神步天衢斬妖縛邪與¶
師無殊禦災捍患氣吐而舒¶
　　　第六代¶
鉛汞成砂煙結紫霞洞裏乾坤春意桃花不善人師不¶
已而誇壺中日月更何以加¶
　　　第七代¶
撫鹿蒼松羽扇登峰道合無為繼師而封不善而善密¶
<pb:KR4e0001_WYG_016-16b>¶
有神功知常守黒樂道從容¶
　　　第八代¶
如不尚俗愛居茅屋白鶴一雙猶騎麋鹿月下星奔使¶
黄而緑道氣常存歳歳辟穀¶
　　　第九代¶
醉眠松底白雲籠衣似酩酊醒役使幽微至神有設鶴¶
翅劒飛羣妖歛跡巨怪悉夷¶
　　　第十代¶
<pb:KR4e0001_WYG_016-17a>¶
洞花纔綻春松翠微髙卧白雲僊茅為衣呼泉叱咤役¶
劒神飛無上至真可以為竒¶
　　　第十一代¶
演黄梁幻運鍾離機驅雲以從致雷電飛萬壑松聲丹¶
光夜宜鶴&KR0769;飄然煙霞是儀¶
　　　第十二代¶
道德齊名鞭雷策霆按劒瞑目妖氣不生神遊八極上¶
至天京宜哉宿縁物外常明¶
<pb:KR4e0001_WYG_016-17b>¶
　　　第十三代¶
九轉靈鉛砂汞當先茅飛去處妖魅倒懸神樞怒目下¶
察黄泉仰觀三界浩氣如煙¶
　　　第十四代¶
朝降崇顛酤入市廛過飲弗醉暮歸紫煙山雲松掃洞¶
鎖千年和光同塵𤣥之又𤣥¶
　　　第十五代¶
淶園善紀槐國昭然同此幻化千古尚傳師能善已乃¶
<pb:KR4e0001_WYG_016-18a>¶
達於僊虛靈不昧道氣常全¶
　　　第十六代¶
繼傳十六人皆辟穀日食黄精貌態異俗歳月以來亦¶
復如復牛背西風蒼山一曲¶
　　　第十七代¶
至危而全難去而天乃知爾僊乃知爾賢流𣲖十七道¶
氣凌煙孰謂其顛孰謂有縁¶
　　　第十八代¶
<pb:KR4e0001_WYG_016-18b>¶
飛符有驗始祖有傳至於斯世(闕/)滿八埏丹光上升斗¶
氣愈鮮精神徘徊常在三天¶
　　　第十九代¶
嵐光蔽山丹氣雜然飛符檄鬼無敢不前孰謂爾靈孰¶
謂爾𤣥掛冠解衣樂道便便¶
　　　第二十代¶
冠山衣雲道氣常淳芬子有機鐺内猶渾盤中數着黒¶
白星奔無上至妙丹田厚坤¶
<pb:KR4e0001_WYG_016-19a>¶
　　王亨十六羅漢圖贊¶
噫意若相應心淵已澄南閻浮提以書以徵¶
　　　二¶
侣杖空山閲浩穹頑篆煙終日方寸幽閒¶
　　　三¶
跏跌疊膝侍以戎客仰目遥蒼倚錫而息¶
　　　四¶
計珠誦經靈蛇詣聽恍然有覺化龍而騰¶
<pb:KR4e0001_WYG_016-19b>¶
　　　五¶
目瓶内花大般若佳去來無跡孰為幻化¶
　　　六¶
靜修已佳不已而誇動人獸智獅子獻花¶
　　　七¶
常云無心何不彌深耳聞目擊行藏若尋¶
　　　八¶
理道深心座下羣隂意操岳浪聲太古琴¶
<pb:KR4e0001_WYG_016-20a>¶
　　　九¶
怪哉尊者瓶水海㵼神龍翫珠取捨般若¶
　　　十¶
倚松卧林定下禪關人物忘機互悦而前¶
　　　十一¶
調鶴空山倚錫而閒形勞神靜就裏無煩¶
　　　十二¶
顧偶而言滁除以鮮本無塵垢志脫烟霞¶
<pb:KR4e0001_WYG_016-20b>¶
　　　十三¶
童子烹茶火内蓮花云何是說數曠河沙¶
　　　十四¶
麋鹿有知尊者如癡志在叢木必待以時¶
　　　十五¶
風生草偃虎非豢犬意何大哉術出甚典¶
　　　十六¶
身定神行境入太清鐘磬一聲忽然而醒¶
<pb:KR4e0001_WYG_016-21a>¶
　　吴道子降聖圖贊¶
厯無量涉阿僧神色界凡世界聽不巧拙最不癡相以¶
致漏盡無碍大覺宏施皆雪嶺之苦行幻出幻生幻滅¶
幻起百億之態不為之廣寂一毫而不為之簡善矣哉¶
化矣哉大覺金仙為吴生之圗相不出三界問誰識此¶
聖凡者歟又博變者歟孰是孰非云何水月風揺隔窻¶
審的奚由然耶有相無相而為定者乎¶
　　天王圖贊¶
<pb:KR4e0001_WYG_016-21b>¶
披堅戴胄神驅電眸風生足下衞䕶天遊¶
　　吴道子釋迦出山像贊¶
一流水行慨然如鍾坦然無威蕩然無為神通三界脫¶
苦忘危¶
　　鍾離衣草萊玩丹芝賛¶
為無為入精凝不二之鄉逍遥乎𤣥都放形骸於閬苑¶
示陋於草萊玩丹芝於掌上鐺内山川幾躊躇於生熟¶
問伊識此而破非著非而固此倐跨鼇而乗蛟恍背鶴¶
<pb:KR4e0001_WYG_016-22a>¶
而騎鸞衝寥寥以上九天躡鯨鯢而遊巨海果此而善¶
乎否乎斯說斯問乃疑而舉之或聞朝遊八極暮息中¶
央的烏兎之升沉實二儀之曠隘壺中消息洞裏神樞¶
比由戱劇則不朽真同幻化而無痕故慕而遇罕之靈¶
其於無靈而靈妙之歟不測者也¶
　　唐太宗拳毛騧圗贊¶
鬃翻墨雲合裂神樞霆飛電掣&KR0691;怒衝煙眠霜卧雪折¶
旋擒侮力健無竭追風何及騄駬豈與並列快哉神蛟¶
<pb:KR4e0001_WYG_016-22b>¶
唐君心悦¶
　　贊五十三參¶
幻色幻空空幻色幻情幻欲幻無端始幻幻從何幻起¶
幻生幻滅亦何知爾幻幻時皆是幻幻終幻始總何為¶
幻住幻流真幻輩幻前幻後更依誰此幻非真他幻寂¶
纔云寂幻幻方生人生始世皆從幻幻了無為在幻中¶
幻去復來幻是夢無言幻夢幻悠悠智人識幻方知幻¶
知幻由來心不儇¶
<pb:KR4e0001_WYG_016-23a>¶
　　空實論¶
目世浮沉皆是幻幻生幻滅患相從幻出無端患長着¶
患逼無知無有錯理幻幻身身患患若將無有更何之¶
滿空法外無方住再覔端倪孰擬知好向道中閑自在¶
肯將鐵索易覉縻只因魔甚云心地未必師知必我知¶
不識有人還是覺驀然一笑脫泥犁¶
　　戒僧陶冶¶
道起無心誰寂滅行生積行豈無端邇聞陶冶空山内¶
<pb:KR4e0001_WYG_016-23b>¶
致使空山空不空着相有誰知是佛以僧實相相山間¶
飛雲出岫來今古巖壑幽然烏夜啼試問獻花真趣處¶
曾將心地量泥黎縛菴以定山藤葛穏坐蒲團樂幾枚¶
要識西來真實處張眸極覷巨星馳¶
　　永嘉侯朱亮祖壙誌¶
亮祖廬之六安人元季率鄉里義士禦亂與諸雄戰所¶
在出衆元授以義兵元帥未幾為諸雄所逼與諸義兵¶
東越如須經梁山渡蕪湖江放肆掠江東民與太平州¶
<pb:KR4e0001_WYG_016-24a>¶
官搆讎江東㑹衆攻之亮祖諸義師頗艱時朕夏六月¶
渡江采石太平州父老迎之城降民安亮祖聞之亦深¶
懼焉遣使入降朕賜賞以銀帛之類令不失元授惟改¶
年從朕是後數月仍叛入元與大軍戰大軍不利被其¶
俘囚而亡者四千餘衆未幾復戰寧國之北亦為所敗¶
俘二千餘諸將弗克亮祖時朕急欲㧞建業未暇姑置¶
之明年卜建業又明年東與張士誠戰毗陵下之師旋¶
命大將軍徐達開平王等為前隊慎行伍進晝夜圍亮¶
<pb:KR4e0001_WYG_016-24b>¶
祖於寧國縣開平王被傷而歸國公某亦被傷還朕來¶
日至比至之先援兵已被大將軍敗已城下獲亮祖朕¶
謂曰還何如乎對曰事非已生則力焉死則死矣朕憐¶
其志壯搥三鐵簡而生之後用隨軍四征所向勇畧如¶
此者十有一年遇天下定授侯爵自是之後羣官中頗¶
肆智十二年胡惟庸不法使鎮嶺南作為擅專貪取尤¶
重歸責不服已非一時朕怒而鞭之不期父子俱亡就¶
葬已責之地侯禮葬焉¶
<pb:KR4e0001_WYG_016-25a>¶
　　秋鷹傳¶
管城子曰無為而逸時遇秋髙羣鴻南向菊蘂初金火¶
消水澄忽然有所感發為秋鷹作一傳耳傳曰鵰鷹秉¶
性金精以肉為命以擊摶為常由是超出羣鳥恣意舒¶
翼扶揺於兩間所以出羣鳥者志雄膽壯是無朋也其¶
産必深塞海濱巢出烟霞之峻嶺媾在孟春卵在中旬¶
鷇出初夏當方卵方育方巢方哺之時其翅到處飛者¶
莫敢流翼走者安敢哮吼所以畏其爪鋒觜利是雛漸¶
<pb:KR4e0001_WYG_016-25b>¶
長也父母日以鳥獸之肉哺之及其翎乾翮硬吻壯拳¶
强則父母哺也又與漸長哺不同矣乃以全鳥獸死者¶
餧之令其習攫也演其膽智也折距也由度旬過則哺¶
又不然也所以日以未絶命鳥獸試之當試之時父母¶
㩦鳥獸去巢百步之外呼之其雛颺翅而就其父母棄¶
未絶命鳥獸而他飛觀雛何若且未絶命之鳥獸既脫¶
拳吻飛者飛走者走其雛性擊摶見是食也凝晴側首¶
細頸詳形於是舒翼而騰歛翼而捕擒禽獸也若此者¶
<pb:KR4e0001_WYG_016-26a>¶
又旬過其父母呼其雛逺舉畧不與食其雛莫知父母¶
之所以騁六翮之勁弄吻拳之剛飄揚廓落之虛翩翩¶
天漢之表出萬里剛風之外抖擻新翎俯仰二儀其時¶
快羽翼之精英意在巡山攫虎渡海擒鯨正若是間或¶
忙食於嗉時乃下目平原見狐狼潜焉於是攫而啖之¶
當攫啖之初父母從而視之初雛惟知食肉不知茹毛¶
也待食既父母哺以毛茹之其茹毛也實利嗉也由是¶
而成鵰也方乃父母他往各乗天風而流翅所在息翼¶
<pb:KR4e0001_WYG_016-26b>¶
雄立山椒飛走為之避於是管城子嘆而謂曰智哉因¶
述為傳¶
　　擬問心¶
野人鄭公平問心於孔子曰聖賢君子之心何如强竊¶
盗賊姦人小人之心何如子曰嗚呼大哉之問心之所¶
以世人同焉夫心也者中虛而不實以居神靈其神靈¶
之運情性思欲無所不至聖賢君子亦無間强竊盜賊¶
姦人小人之心是説也神靈之所以運心也且聖賢君¶
<pb:KR4e0001_WYG_016-27a>¶
子日夕以運之首以强竊盜賊姦人小人之所為無不¶
周運之所以知其干犯憲章必殃身而後已故不可為¶
而不為也次運廣愛仁人利濟萬物使無罪而苦者釋¶
有罪而脫者縳於斯之運未嘗不周流不息運之至精¶
知其可為而守之永乆若輔人主道興則賢稱若造家¶
則家齊若居鄉黨則君子稱若君天下則聖人矣夫强¶
竊盜賊姦人小人之運首以聖賢君子之為運之見其¶
事幽而理祕意無常仁將謂艱為而不為不運也故以¶
<pb:KR4e0001_WYG_016-27b>¶
强竊盜賊姦人小人之為日夕運之見其速荅易為而¶
且厚特為之若輔人主則為姦貪不忠之稱殁身矣居¶
朋友則有小人之稱在鄉黨則有盜賊之稱齊家則無¶
彛倫之叙彼問二心吾答以神運者何也葢人之於世¶
多神役心非心役神也吾言若是有能履吾言者子孫¶
十世必為王侯不然必巨富而且安雖居貧窮亦無罪¶
矣若否此道者世世誅戮矣若用斯言者昌不用斯言¶
者亡¶
<pb:KR4e0001_WYG_016-28a>¶
　　述非先生事¶
非先生東浙人也廬金華芙蓉峰下文淵子異其人數¶
謁其廬與語知其所學已罄世事矣其文淵子喜不自¶
勝嘆曰於戲世有鍾英之人有若是也文淵子曰吾六¶
歳而學十五而知三十而不惑四十而知天命五十而¶
耳順六十而從心所欲至今未見世有其能人者也惟¶
非先生過世人矣吾昔居朝與君同㳺幾二紀吾老矣¶
君憐其老得致仕歸然思君之衷未嘗一日忘也奈何¶
<pb:KR4e0001_WYG_016-28b>¶
文章之士除吾之外餘無稱帝心者也思之想之為人¶
臣必忠為人子必孝今吾既歸矣君缺人矣今知其人¶
而不薦是謂不忠薦之不當亦不知人者也今非先生¶
有絶世之學安得不薦之於我皇特以疏聞臣聞天生¶
之君必有其臣天生其臣必有其君君臣風雲際會本¶
難事耳今陛下芟羣雄一海宇已有年矣生民咸遂天¶
無烈風海不揚波可謂慶矣可謂賀矣然自臣歸後才¶
能之士有無為臣歸乆而不知日夜思君之心夢寐交¶
<pb:KR4e0001_WYG_016-29a>¶
雜目雖無淚心亦洋矣汪矣何哉恐陛下寡同㳺而無¶
釋結者於是宵晝物索才能近得一生文學敏㨗世無¶
過者陛下聘焉以為黼黻皇猷為千萬年不㧞之美亦¶
足微臣效忠之一也臣敢不稽首頓首以聞伏惟陛下¶
納臣之言用斯人之才幸甚幸甚瞻天激切屏營之至¶
帝乃嘉其言以使往達金華至芙蓉峰入茅廬果見其¶
人態貌雄偉言辭彰彰果能之士果毅之士使亦美之¶
使者曰吁忠哉文淵子舉無謬言今非先生如其言使¶
<pb:KR4e0001_WYG_016-29b>¶
謂先生曰非先生否曰然廬峯下年何曰三十年矣曰¶
膻腥乎淡薄乎曰隨分曰志乎曰子墊問孟子是也曰¶
仕乎曰可曰先生知我來乎曰不知使乃出詔以示非¶
先生非先生一見詔出倉惶俯伏於地自駭謂使者曰¶
儒生居芙蓉峰下已有年矣欲兼善天下三十年不達¶
不過獨善其身而已今皇上何知有煩使者至此敢問¶
使者莫不有舉者乎乃君自知乎使者曰知者以先生¶
之能具文以上聞上特遣某詣廬而詔先生起乎隠乎¶
<pb:KR4e0001_WYG_016-30a>¶
曰君命弗敢違也生殺與奪惟君專之而又能之安敢¶
隠乎於是同使往朝至朝謁帝於奉天殿禮畢帝曰爾¶
非先生乎非先生聞君命即拜手稽首自稱臣非生藻¶
不敏䝉陛下不棄微才遣使詔臣臣何幸至此藻之厚¶
薄簡在帝心帝嘉其言職以翰林應奉專天下之文章¶
是非決焉藻既承君命不勝感激不逾三日而居任焉¶
俄而吏部公文至欲諸官之誥辭關文之藻於是乎操筆¶
猶壯士之揮戈蛇之入草龍之蜿水不時而文成成則¶
<pb:KR4e0001_WYG_016-30b>¶
成矣傍一編修至觀藻之文謂藻曰先生之文美則美¶
矣何負知人哉藻曰知者誰編修曰文淵子乃知先生¶
者先生所以至朝而官皆文淵子之所舉先生所作之¶
文文淵子已有定式今先生重為之吾將以為先生負¶
之矣藻曰不知而誤今編修所言甚當然吾亦非故意¶
耳自後勿為於是藻闢翰林院中諸厨以目文淵子之¶
所作果有一定之式其中有一二不當者於是改抹之¶
編修亦目之乃曰藻果君子也知人有缺先生補之可¶
<pb:KR4e0001_WYG_016-31a>¶
謂全人矣何也文淵子失之於前先生補之於後文淵¶
子之失乃不失矣明日藻又改抹之亦詔誥之辭其辭¶
的當藻乃汙抹之編修忽至而見謂藻曰先生負知人¶
矣藻曰何故曰先生若飾文淵子之失則是美文淵子¶
之文也今文淵子之文有的當者他不可過藻乃汙抹¶
之是𦕈文淵子也藻曰文本淡薄但與重厚耳其無他¶
意編修曰公若是則吾不言矣他日衆議必有斟酌焉¶
是非焉君其思之可也¶
<pb:KR4e0001_WYG_016-31b>¶
　　述周誼驅無寧日¶
洪武初朕命大將軍等統師二十萬抵元都而破之大¶
將軍封宫室閉府庫以聽朕命逾月朕命内官往視元¶
宫宦臣抵其宫而視之其諸宫美麗者十去八九内存¶
一二守宫尚五百餘人人各自生然諸宫人者朝望御¶
榻而悲暮倚寢床而泣皆昔日之怨女也朕命各適其¶
人使有善終之道聘配間獨一女言殊語異貌資嫩㓜¶
弗應是行因是宦臣將入吾宫詢其由乃朝鮮之女也¶
<pb:KR4e0001_WYG_016-32a>¶
皇后憐其逺離父母且㓜無知特教育以培之明年髙¶
麗入貢是女父至焉朕命待以厚禮廣贈以歸是後使¶
者相望不絶而至又七年餘彼中逆賊弑其王兼詭殺¶
朝使及内官者斯殺也初本欲設巧以掩非何其搆成¶
大禍又三年事不獲已乃令女子兄周誼者作行人往¶
來飾非將必脫此奸頑豈不愚之甚者也因是周誼兄¶
弟父子往來為驅直至歿身者有之生而復至者有之¶
惟周誼歳居山海少會眷屬備厯艱辛日無休息更兼¶
<pb:KR4e0001_WYG_016-32b>¶
乆無善終之道必為致凝而歿身夫何以見所以見者¶
誼之生長本於朝鮮心何離之奈羣逆强差安敢弗行¶
既行且囑托以虛誑果使誼訴於朕前誼必不得已為¶
彼飾非若不止之使盡飾其非將後我不誼恱假使誼¶
不飾彼之非則誼必不利於身家斯兩難之道孰能決¶
之人皆弗決吾將以為誼捨彼而就此脫髙麗驅役之¶
患而從斯之樂不亦可乎¶
　　述羌人樂天之樂艱時之艱¶
<pb:KR4e0001_WYG_016-33a>¶
朕聞朔漠之地洪龎無際物多飛走野多衰草民無姓¶
氏其號概一之曰羌然内亦以其種類别之甚廣所以¶
種類者有因山水而名種者有以身名而名於部落者¶
有以異出而名之者故云廣耳是境之人專牧為生趂¶
水草之利盛乳駱為豐年以革為衣以氊為廬他無筋¶
骨之勞但乗駿騎挾强弓撫刃矢縱雄騁志馳衰草之¶
連天飛蒼鷹之勁翮閲疾犬之奔星張鶻神而仰天蹙¶
虬髯而俯下控騎臨風顯貂裘之不弊掣羈縱鷹覩摩¶
<pb:KR4e0001_WYG_016-33b>¶
青而展翅其巧也舒翼而升歛翼而降翩翻太虛搏鴻¶
鴈於九霄墮靈禽於足下於斯頃刻之間致羌人跳躍¶
頓足翩然而稅騎掀髯而笑撚鬚而呼快矣哉羌人樂¶
天之樂斯樂也以時論之惟仲夏至於季秋斯樂無窮¶
矣假使涉孟冬之後大雪盈郊山銀水骨風刀露鏃飢¶
膚為之裂馬瘦羊羸犬畏寒而不捕紫駝因雪而不騰¶
弦脆弓弛氊廬星散夜因風而沙埋大半將明之際更¶
新闢户出則狐帽覆首朔風襲體如湯澆火燎俯仰之¶
<pb:KR4e0001_WYG_016-34a>¶
問寥寥然碧穹浩浩然銀茫黄壤巨野震動遥岑音鳴¶
集雪復飛瀰漫逺邇少時風靜皆丘丘然東倐然而再¶
發至暮而觀培培而西時羸牛瘦馬互倚背風而卧立¶
老羝童羖星散自禁人之晨㸑以三石而鼎置竈穏其¶
上燃牛馬之槁穢大地堅氷水非激而非引惟化雪溶¶
冰以為飲用嗚呼艱時之艱莫甚於斯也故為之説¶
　　設禮部問日本國王¶
禮部尚書至意專荅日本國王嗚呼王罔知上帝賜竒¶
<pb:KR4e0001_WYG_016-34b>¶
甸於滄溟之中命世傳而福黔黎今王不奉上帝之命¶
不守已分但知環海為險巗頭石角為竒妄自尊大肆¶
侮隣邦縱民為盜帝將假手於人禍有日矣吾奉至尊¶
之命移文與王王若不審巨微效井底鳴蛙仰觀鏡天¶
以為巨之無量無乃搆隙之源乎恐王大畧涉厯古書¶
不能詳細特將日本與中國通往禮物及前貪商之假¶
辭如王之國至日可細目日本之盛大也且日本之稱¶
有自來矣始號曰倭後惡名曰倭遂改日本其通使中¶
<pb:KR4e0001_WYG_016-35a>¶
國者上古勿論自漢厯魏晉宋梁隋唐宋之朝皆遣使¶
奉表貢方物生口當時帝王或授以職或爵以王或睦¶
以親由彼歸慕意誠故報禮厚也若夫叛服不常搆隙¶
中國則必受兵如吴大帝晉慕容廆元世祖皆遣兵往¶
伐俘獲男女以歸千數百年間往事可鑒王其審之¶
　　設禮部問日本國將軍¶
大明禮部尚書至意日本征夷大將軍二儀判乆昭萬¶
象於穹壤奠海嶽於洪龎生民盈於寰宇然而天造地¶
<pb:KR4e0001_WYG_016-35b>¶
設隔崇山限大海人言異風俗殊盡兩間又非一主性¶
命而有也其所主者又何量哉雖主非一人又非仁人¶
者天奚輔之若非禍首天奚禍之前將軍奉書我朝丞¶
相其辭可謂坐井觀天者也且往者我朝初復中土彼¶
日本僧俗多至間云使則加禮禮之或云商則聽其去¶
來斯我至尊將以為美矣必欲深交日本是有克勤仲¶
猷二僧之行及其抵也非仁德於使今又幾年矣洪武¶
十二年將軍奉書肆侮奏母禮答謂彼來者將軍自云¶
<pb:KR4e0001_WYG_016-36a>¶
貪商今來者是不信也今年秋如瑶藏主來陳情節非¶
我朝將軍奏必貪商者將欲盡誅之時我至尊弗允㫖¶
云彼若是此即施刑豈不小人無辜况隔滄海之逺福¶
善禍滛鑒在髙穹吾中國雖不强盛人非侮甚安敢違¶
帝命而擾生民者乎本部既聽德音專差人涉海往問¶
如瑶藏主之來果貪商假名者歟實使為國事而勞者¶
歟將行羣臣奏止曰限山隔海凡王者奉若天道各主¶
生民今日本君臣縱民為盜四冦隣邦為良民害無乃¶
<pb:KR4e0001_WYG_016-36b>¶
天將更君臣而伐其患乎我至尊弗允而諭之曰人事¶
雖見天道幽逺奚敢擅專若以舳艫數千泊彼環海使¶
彼東西趨戰四向弗繼固可然於生民何罪且以禮曹¶
之舉待彼何如卿等議之本部復觀彼之浮辭行雲流¶
水皆遊方無德之徒忘中國之寛搆是非於兩端識者¶
嗤之治民之國信浮圗而搆大禍古至于今未之有也¶
且尋方問道不得自由葢為彼國之人人皆為盗是僧¶
不得自由斯故也如彼日本邊民曾被中國人民為盗¶
<pb:KR4e0001_WYG_016-37a>¶
而擾之乎及使至彼中拘不自由果何罪耶謂元之艨¶
艟漂於蛇海將為天下無敵矣吾不知彼國以天之所¶
以然歟人事之所以然歟若以人事較之元生紫塞不¶
假舟梁蹄輪長驅經年不阻而為有疆但長於騎射短¶
於舟楫况當是時日本非元仇讎非隣邦之患害元違¶
帝命好强尚兵加以天厭征伐海風怒號沉巨艦千艘¶
淪精兵於海底將軍以為彼國之人能者也彼何曾見¶
元之陸勢鵰旗歛精兵駿騎雲屯霧集鵰旗舒陣列重¶
<pb:KR4e0001_WYG_016-37b>¶
山埃塵亘天蹄鳴雷轟戈矛掣電胡人振威露刃哮吼¶
鬼魅潜走所以八蠻九夷盡在馭内惟爾日本渺居滄¶
溟得地不足以廣疆得人非為元用所以微其利而不¶
爭以其蕞爾之地也如知天命不可以兵禍而禍日本¶
之良民也今彼國以敗元為長勝以疆為大而不可量¶
吾將爾疆用涉人而指視令丹青繪之截長補短周匝¶
不過萬里餘陸比元蹄輪長驅經年不阻而較之吾不¶
知孰巨細者耶今彼國邇年以來自誇强盛縱民為盜¶
<pb:KR4e0001_WYG_016-38a>¶
賊害隣邦必欲較勝負見是非者歟辨强弱者歟至意¶
至日將軍審之¶
　　設宋濓諭錢塘龍説¶
太史宋濂渡江忽有謁者左旌右幢峩冠盛衛凌波而¶
至濓聞之升舟中坐檣下使僕者諭之曰方今百神奠¶
位天清地寧正民庶雍熙隂陽交泰鍾山醴泉松凝甘¶
露鳯凰致儀禎祥疊見未有如是凌波而異常者也有¶
何為而見答云吾錢塘之守龍也聞太史公朝丹闕而¶
<pb:KR4e0001_WYG_016-38b>¶
歸時相見無他不過欲文而已為我云守之務於是濓¶
諾以龍少待酌龍以清茶嗅以名香少時文成其詞曰¶
夫錢塘之為水也居兩間萬百川之一何殊太倉之一¶
稊米耳然則𨽻屬東海其守不為不重且江之為要界¶
兩浙而云東西山川為京師之雄藩獨錢塘為尤甚所¶
以甚者侯伯趨朝商賈往來君使出入其八閩之衆兩¶
浙之多於斯之觀除陸梯山外其舟航水上者獨錢塘¶
之最繁方今宰天下而為人主者人君也夫君不獨宰¶
<pb:KR4e0001_WYG_016-39a>¶
民而又專典百神之祀致隂陽自然而然斯君天子也¶
其嶽鎮海瀆百川皆在域中者故君勤典祀而奉天命¶
以安生民者也其嶽鎮海瀆亦奉天地之命統諸山川¶
率百神効靈於人君務在禦災捍患今龍隸東海居守¶
是江當細察淵泉勿藏邪精勿湧波濤奉上安生是其¶
職也如或否此則東海神必執天憲而有責焉龍其知¶
乎¶
　　設宋濓戒山鬼説¶
<pb:KR4e0001_WYG_016-39b>¶
太史宋濓之京師歳首還潜溪道經杭之西山是時晨¶
蒼遥見叢木中若有騎者非馬若驢非驢似虎非虎而¶
乃豹也濓豁然有知吾嘗覽羣書知山鬼之態若是此¶
必山鬼也濓方有悟其騎者倐然甚邇濓前濓問之曰¶
汝非山鬼乎曰然濓曰吾平昔所學仲尼之德專利濟¶
不殘生二十而行道今七十有竒其修道利濟已五十¶
年矣人神與吾本無憎愛爾西山之精英為嶽鎮之所¶
統無為而來我見云何其山鬼拜而訴曰卑鬼鍾西山¶
<pb:KR4e0001_WYG_016-40a>¶
之精英太史然之愚民無知我之禦山所以禦者其豺¶
狼虎豹屬焉聞太史過此特奉太史於道乞一劄以名¶
鬼之願也濓於是呼僕者以筆墨詣遂為山鬼說¶
其西山也始天地而同生孰曰異名不過山而已矣未¶
見司山者也故山容物而生物畧不有厭俄有竊於氣¶
偏者入山白鬼之自云屬豺虎而役羣狼與人辨憎愛¶
而明是非此豈汝之宜也汝當歛迹蓊鬱衣白雲語猩¶
猩帶江鏡湖飾霞翠松冠巖舄澗弄蚖蛇戲蛟虬而閱¶
<pb:KR4e0001_WYG_016-40b>¶
刁調樂優㳺於窈窕之壑宜其然也今則不然出與人¶
交希譽以為美乎吾戒汝今後勿與人見歛跡幽篁毋¶
為人測妙哉¶
　　䟦夏珪長江萬里圗¶
洪武十三年春正月奸臣胡惟庸權奸發露令法司捕¶
左右小人詢情究源良乆人報左相贓貪淫亂甚非寡¶
慾朕謂來者曰果何為實以驗贓貪對曰前犯罪人某¶
被遷將起其左相猶取本人山水圗一軸名曰夏珪長¶
<pb:KR4e0001_WYG_016-41a>¶
江萬里圖朕猶未信試遣人取以驗去不逾時而至吁¶
微物尚然受贓必矣傍曰乃夏珪之親筆也時左右内¶
臣盡舒其軸朕的視之見皴山染水落筆有方陸有層¶
巒疊嶂巗谷幽㝠樹生偃蹇藤掛龍蛇水有江灣屈曲¶
其勢動蕩彷彿萬里洪波又山意足而平川蕩蕩逺浦¶
瀰漫俄生培塿突曠野以纍纍觀相生血氣者則有寒¶
鴈穿雲喬松立鶴水陸﨑嶇僧俗半出雲巗而似行似¶
涉若此者非工夫一日以成其圖也斯萬里也造次不¶
<pb:KR4e0001_WYG_016-41b>¶
節逡巡不成若仁者體嵬山而聳㧞知者效流水以守¶
常不亦俊乎¶
　　題徐熙暮雪雙禽圗¶
朕聞上古揖讓天下臣民無爭自周秦至今稱為創業¶
以其人情薄而世俗澆君者不聖故然或一君之厚德¶
臣民必有稱頌者吾觀徐熙暮雪雙禽其運筆精巧頓¶
放得宜不知何歳進恱胡君君乃命入奎章閣閟藏王¶
宫以為釋結甚得其宜何期博士等無知但識圗名列¶
<pb:KR4e0001_WYG_016-42a>¶
姓其於黼黻匡諫並無著迹豈不尸位素餐茍安碌碌¶
古之賢臣匡君以仁表君以正玩物喪志未嘗輕許焉¶
如此輩者寧不有愧¶
　　題范寛雪山行旅圖(并詩/)¶
夫二儀立極則萬象生焉然而又有殊方異類者何以¶
見且如中國與四夷優劣者在於四序以時而寒暑均¶
若南方地暖日炎如北方酷寒無五穀西戎尚殺伐而¶
少君臣滄海之東人言異迤東人非人形故云覆載之¶
<pb:KR4e0001_WYG_016-42b>¶
間物有異類者為此也中國得其寒暑均是天心也洪¶
武八年秋暇逰葺書所見范寛圖四時景冬有雪山觀¶
其所以其運筆也精其於胸意幽㣲著雪山之時令有¶
若有志君子亦不下越也夫何故葢為君子之心當仁¶
則仁當惡則惡之其間仁義禮智昭然世稱為君子賢¶
人其范寛能冩四時之景如是脫中華於胷中古至如¶
今列聖居之寛若是豈不快哉詩曰¶
遥岑凝雪酷寒時喬木隂森盡赤枝知是范寛能運意¶
<pb:KR4e0001_WYG_016-43a>¶
乾坤秀氣更無私¶
　　題李嵩西湖圗¶
朕聞杭城之西湖今古以為美賞人皆稱之我亦聽聞¶
未見一日閱李嵩之畫見西湖圗一幅其上皴山染水¶
界畫樓臺冩人形而駕舟舫舉棹擎橈飛帆布網抛綸¶
擲釣歌者音舞者旋管絃者則有笙&KR0793;觱篥其為湖也¶
汪洋汗漫致翫景者若是可不樂乎然斯湖之佳則佳¶
矣於中昻君子卑小人不難見也夫君子之遊湖當世¶
<pb:KR4e0001_WYG_016-43b>¶
泰之時乗舟於湖晝則推蓬翫景極目遐觀覽佳氣於¶
胷中著以詩文黼黻皇猷夜則仰卧葉舟覩皓月而品¶
瓊簫樂其樂而歌世之清泰比狎小人者何若小人之¶
遊會無知務聲色耗貲財而酣飲無厭縱其欲而不絶¶
是有破家蕩産身乏衣食者多矣比君子遊何如於昻¶
君子卑小人可不信乎¶
　　題趙千里江山圗¶
洪武八年孟秋將既入裝背所背者以圗來進見題名¶
<pb:KR4e0001_WYG_016-44a>¶
曰趙千里江山圖於是舒巻著意於方幅之間用神黙¶
㳺於筆鋒巖巒穹窿幽壑之際見趙千里之意趣深有¶
秀焉若觀斯之圗比誠㳺山者不過減筋骨之勞耳若¶
言景趣豈下上於真山者耶其中動蕩情狀非止一端¶
如山髙則有重巒疊嶂以水則有湍流蟠溪樹生偃蹇¶
若出水之蒼龍遥岑隠見如擁螺髻於天邊近峯峻㧞¶
露掩僧寺之樓臺碧巖萬仞臨急水以飛雲架木昻霄¶
為棧道以通人致有車載驢䭾人肩舟櫂又目樵者負¶
<pb:KR4e0001_WYG_016-44b>¶
薪牧者逐牛士行策杖老㓜相將觀斯畫景則有前合¶
後仰動靜盤桓葢為既秋之景兼肅氣帶紅葉黄花壯¶
千里之美景其為畫師者若趙千里安得而易邪¶
　　題趙希逺秋塘野禽圖¶
震澤迤南水浦瀰漫中有吴興一邑若帆舟而翫則四¶
時皆天開圗畫使人心地無不快哉世善丹青者孰能¶
脫像八年秋詣裝背所見希逺吴興秋塘圗一巻冩翠¶
棲枝枯荷昻俯蘆黄蕊白鴛鴦足食於斯景趣幽㣲木¶
<pb:KR4e0001_WYG_016-45a>¶
禽順序於戲宜其然故上品之妙哉¶
　　題梁師閔蘆汀密雪圗¶
楚之曠浦遇冬搖落之時平沙尺雪汀蘆瀰漫若跨騎¶
登峯使神馳瀟湘之極莫不浩浩然蕩蕩然心無凝故¶
故云八景者宜其然孰能圖此獨梁師閔胷鍾楚景之¶
秀特冩圗以像生豈不快哉¶
　　題春江山景圗¶
山蒼茫而嵐光雜蕊水𣺌漭而煙鎖汀蘆畫舟游而人¶
<pb:KR4e0001_WYG_016-45b>¶
立似皷櫂以輕颺奪真造化有若是而不殊以其妙也¶
　　鶯囀皇州賦¶
惟淑鳥之神氣正三月以應期乗造化以嬌吟暢流金¶
於柳堤飲花露以香吻食飛絮以精竒棲碧梧兮侣鳯¶
凰翅翺翔兮與鵬齊浮林梢而色炫日弄翩翻而罕稀¶
樂鍾山之柱霄漢美巖谷以神怡爾乃笙簧嫩舌同律¶
吕以諧宜百花叢裏任意芳菲有時假天風而流翅俄¶
又歛翼以林枝效織梭而自在亦彷彿以星移若抖擻¶
<pb:KR4e0001_WYG_016-46a>¶
以摶風疑大火之西馳今也節近清和薰風將施養羞¶
於森林深處翫緑隂而髙低感大化之循環快靈禽之¶
足意(叶平/聲)¶
　　畫眉賦(并序/)¶
歳在庚申春二月二十有八日督政務於奉天門下是¶
日也春隂方霽日色暄和淑氣薰蒸萬彚咸亨朕務少¶
暇分刻畧盤桓於左右見内臣將所豢畫眉置於欄下¶
斯鳥感淑氣之浮逰呼羣之意囀聲冷然而美聽故為¶
<pb:KR4e0001_WYG_016-46b>¶
之詞¶
閲俊禽之在野蒼身而綵眉感初氣鴻&KR0293;之時哢晴囀¶
語為音和而無倚(叶平/聲)乆求侣而不獲樂人聽而為竒¶
入珠籠之翠瑣美易食以朝期羽日鮮鮮而耀采爽雕¶
楹之懸宜金足舒而稱首蠟吻爛然而無移舌微調而¶
聲韻翅輕舉以宜枝昔在野之佳音入牢籠而愈彌夫¶
何時也華爛熳似錦帷正鷹燕之髙低比雄長之翺翔¶
兮運扶揺之天倪假鵬之曠翅四際荒涯雖息於六月¶
<pb:KR4e0001_WYG_016-47a>¶
志同鵬而相知觀彼蒼之遥兮適莽蒼之陲且間而無¶
遐的論而無私必邇遐之可鑑通升降者有之今也聲¶
和羽綵為人愛猗若聲調如舊整翼鮮齊求近雕闌而¶
富後千載而名啼¶
　　四瀆潦水賦(有序/)¶
朕嘗俯仰二儀深思其所以必隂陽之所以著今也概¶
觀二儀隂陽也隂陽二儀也此其所以未知也夫二儀¶
本二氣之所著若否於二氣則上下隔矣若或上下姤¶
<pb:KR4e0001_WYG_016-47b>¶
則萬物咸亨所以亘古至今必盛暑之時則密雲浮㳺¶
於兩間霖雨大降斯太和之至矣潦水之興矣若果如¶
斯則生民福臻君民者仁治今當其時黑雲靉靆風不¶
鳴條雨不破塊宜乎其時故為之辭曰¶
惟二氣之姤和無不及而否過運氤氲於兩間(闕/)¶
　　　　　　　　海無洪濤而巨波倐汙漫而連野¶
驀江洋而浸多俄微風之拂面樹倒影而沉柯昔襄陵¶
而懷山神禹鑿而民歌已而滔滔東注非朝海而他何¶
<pb:KR4e0001_WYG_016-48a>¶
三門峻急吕梁旋渦巫山莫止來源沙陀溉荆楚被菉¶
荷瘳乆疾起沉疴均沾萬物特盛時禾爾乃蕩蕩𣻌𣻌¶
婆婆娑娑浮輕舟之蘭棹利漁夫之棕簔湍於崖壁緑¶
掛女蘿泛於農圃茂於蓼莪五嶽示態精英嵳峩澤施¶
博愛奚分巨苛便商舟之絡繹善官站之走舸會百川¶
之皛𣺌衝撞林麓之岩阿或巨魚之跳躍翩翻嫩緑之¶
浮荷布浮萍之滿面浴潔白之逰鵞澤北塞之翠草犢¶
胡民之紫駞功既滂沛溢堤盈波海上瀛洲稽顙稱臣¶
<pb:KR4e0001_WYG_016-48b>¶
拜首夷倭夫何德備天地雨暘時若而不磨¶
　　秋水辭詠無智¶
秋水清兮實玉蓮水痕收兮足有年浩蕩秋風兮翠荷¶
翩翠荷枯槁兮水澄天水雲影兮共逰旋水兮水兮智¶
人然於澄徹兮更何便歌清秋兮孰我𤣥為平世道兮¶
日心愆水兮水兮無不前世人孰與兮水般全¶
　　江流賦¶
長江蕩蕩緑水悠悠舉目遥觀共長天而鬬色低頭近¶
<pb:KR4e0001_WYG_016-49a>¶
覷同融日以爭光岸邊緑葺滴溜溜風擺旌旗堤下青¶
蒲孤聳聳露依劒刃白蘋渡上有一攅一簇向沙鷗紅¶
蓼灘前有一往一來紅甲鴈其中富貴飄颻颻荷葉弄¶
青錢内裏繁華招展展蓮花傾玉&KR0678;霽雪叢中响沸沸¶
金睛金色化龍鯉晴波影裏骨刺刺緑甲緑毛通聖龜¶
此江遥納千流總兼三台之職逺尊大海位有宰相之¶
權東南形勝實為吴越之藩籬西北胸襟雄據楚淮之¶
保障晉殘東渡能隨五馬一為龍漢末南爭善使三雄¶
<pb:KR4e0001_WYG_016-49b>¶
决二虎此江到春來暖融融鷗浴魚翻到夏來碧森森¶
芰生荷放到秋來紛紛紅葉逐波流到冬來片片寒氷¶
隨浪走江中之景清兮是水緑兮是波白兮是浪碧兮¶
是蒲紅兮是蓮青兮是荷飛兮是鷗落兮是鴈躍兮是¶
魚行兮是艦東去西來萬里長滔滔不盡古今忙流水¶
水流流入海浪翻翻浪浪翻江碧荷荷碧碧烟罩紫花¶
花紫紫雲盤白鷗鷗白白鷗波紅蓼蓼紅紅蓼灘採蓮¶
蓮採採蓮去行棹棹行行棹還烟樹生烟烟繞樹渡舡¶
<pb:KR4e0001_WYG_016-50a>¶
來渡渡人舡汨汨無邊浴寒日明明四際映青山幾畨¶
銕騎騰長浪數次金戈照急瀾嗟哉跨江欲會獵危乎¶
浮水要投鞭炎炎縱火稱公瑾浩浩驅兵賛謝𤣥英雄¶
揮淚傷時往豪俠持戈惜目前王濬乗威焚鎖銕祖生¶
慷慨扣船舷¶
　¶
　¶
　¶
<pb:KR4e0001_WYG_016-50b>¶
　¶
　¶
　¶
　¶
　¶
　¶
　¶
　明太祖文集巻十六¶
